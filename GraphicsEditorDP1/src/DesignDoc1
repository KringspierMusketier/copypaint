Voor het opstellen van de window van het programma zal Java Swing worden gebruikt.
De window zelf is een instantie van de JFrame-klasse. Daarbinnen is een JPanel waarin alle knoppen aanwezig zijn
waarmee meerdere gereedschappen of het soort vorm dat getekend moet worden gekozen kan worden.

Alle knoppen staan bovenaan, en daaronder wordt de DrawingArea geplaatst waarin getekend kan worden, die aangeroepen
wordt binnen de window. In de DrawingArea-klasse worden de functies gedefiniëerd voor het klikken op de knoppen.

De DrawingArea-klasse erft de JComponent klasse, waarmee het ook over de repaint() functie beschikt. 
Elke keer als er iets verandert in de DrawingArea, dan moet repaint() worden aangeroepen om het beeld te verversen. 
Alle vormen op het scherm worden gegenereerd in een instantie van Image, die bij elke verversing wordt aangeroepen.
Aanpassingen aan de Image worden gemaakt door middel van Graphics2D, waarmee bijvoorbeeld vormen op een image kunnen
worden getekend. 

Elke vorm bestaat uit een XY coördinaat, en een hoogte/breedte. Daarnaast heeft elke vorm een kleur en is het een type
vorm. Deze attributen zijn gedefiniëerd in de Shape-klasse. De DrawingArea bevat dan een ArrayList van Shapes. Elke keer
als repaint() aangeroepen wordt, doorloopt het programma elke Shape en tekent een vorm op het scherm gebaseerd op de
attributen van de Shape. Door op de Clear-knop te drukken worden alle Shapes in de lijst en op het scherm verwijderd.

Shapes kunnen geselecteerd worden door middel van de Select tool. De Select tool maakt een transparante vierhoek Shape
net zoals je normaal een vierhoek zou tekenen. Nadat de muisknop losgelaten is, wordt er gekeken door middel van een
AABB collision check welke andere Shapes zich binnen de oppervlakte van de selectie Shape bevinden. Deze Shapes worden
dan gemarkeerd als selected, door middel van een boolean attribuut binnen de Shape-klasse. Shapes die selected zijn
krijgen na een repaint een gestreepte grens om aan te geven dat ze geselecteerd zijn. Als de gebruiker dan op een
geselecteerde shape klikt en rond sleept, dan zal de XY positie van de Shape veranderen gebaseerd op waar de muis wordt
gesleept.

Als er tenminste een geselecteerde vorm is, dan wordt er ook een expansie-vierhoek zichtbaar gemaakt. Dit is een speciale
vierhoek die als je er op klikt en rondsleept, het de breedte en hoogte van alle geselecteerde vormen aanpast.

De expansie-vierhoek is niet meer zichtbaar en de vormen krijgen ook hun normale rand als de gebruiker ergens anders op
het scherm klikt waar geen vorm is, of van gereedschap verandert. 